Assenze
=======


Il sistema ePAS permette all'amministratore di poter verificare le assenze di tutto il personale attraverso vari livelli di granularità.
In particolare, dal menu "Amministrazione", selezionando il link "Assenze", accediamo alla schermata seguente:

.. figure:: _static/images/assenzeMensili.png
   :scale: 40
   :align: center
   
   Schermata assenze mensili
   
In questa pagina è possibile controllare la tipologia delle assenze, raggruppate per codice, in un determinato mese.
I numeri che compaiono appena al di sopra della tabella rappresentano le pagine in cui sono stati divisi i dipendenti per non inserirli tutti in un'unica schermata e rendere così meno comprensibile la consultazione.
Ogni pagina contiene 10 persone. 
Sulla sinistra della pagina è presente inoltre un box in cui è possibile scrivere il nome o il cognome della persona di cui si intende verificare la situazione di assenze mensili, il sistema ricaricherà la pagina con tutte le occorrenze che verranno trovate nel database della sequenza di caratteri inserita. 

Passando il mouse sopra il codice di assenza presente nell'intestazione della tabella, è possible anche vedere la descrizione del codice in questione.
Inoltre, cliccando sul numero corrispondente al quantitativo di assenze fatte per quel codice, verrà visualizzato un prospetto nel quale veriricare i giorni precisi del mese in cui quella persona ha usufruito di quel codice di assenza.
Nella parte superiore della pagina si trovano anche i menu a tendina relativi a mese e anno. Selezionando il mese e l'anno desiderati si potranno verificare le situazioni di assenze mensili relative a quel periodo temporale.
 
Cliccando poi sulla tab "Assenze annuali" si accede alla seguente schermata:

.. figure:: _static/images/assenzeAnnuali.png
   :scale: 40
   :align: center
   
   Schermata assenze annuali
   
In questa sezione è possibile controllare la situazione delle assenze annuali relativa a una persona. Come nella pagina delle assenze mensili, dal menu a tendina in alto è possibile selezionare l'anno di cui si intende verificare le assenze e la persona di cui si vuol conoscere la situazione.
Per ogni giorno dell'anno è riportato l'eventuale codice di assenza. Una tabella riassuntiva al di sotto del tabellone, riporta la descrizione del codice utilizzato oltre a un totale di giorni in cui si è usufruito di quel codice e al totale delle assenze effettuate nel corso dell'anno selezionato.

La tab seguente è relativa agli allegati raggruppati per codice.
Cliccando sulla voce di menu "Gestione allegati per codice" si visualizza la seguente schermata:

.. figure:: _static/images/allegatiCodice.png
   :scale: 40
   :align: center
   
   Schermata allegati raggruppati per codice
   
In questa sezione è possibile verificare per quali codici di assenza sono stati inseriti degli allegati in formato pdf. 
Cliccando sulla busta colorata di blu sarà possibile scaricare l'allegato relativo al codice situato di fianco.

Cliccando sulla tab "Gestione allegati per persona" si accede alla visualizzazione degli eventuali file allegati alle assenze relativi a ogni singola persona.

.. figure:: _static/images/allegatiPersona.png
   :scale: 40
   :align: center
   
   Schermata allegati raggruppati per persona
   
In questa pagina è possibile selezionare, in alto, mese anno e persona di cui si intendono controllare eventuali allegati.
Il sistema caricherà la lista di tutti gli allegati disponibili per i parametri richiesti e, cliccando sulla figura a forma di fermacarte di fianco alla data per cui è stato inserito l'allegato, sarà possibile scaricarli sul proprio pc.

L'ultima sezione navigabile è quella relativa alle assenze in periodo. Cliccando sull'ultima tab verrà caricata la seguente schermata:

.. figure:: _static/images/assenzePeriodo.png
   :scale: 40
   :align: center
   
   Schermata assenze in periodo
   
Selezionando il dipendente e il periodo temporale per cui si vogliono verificare le assenze e premendo su "invio", verranno visualizate le tabelle relative a:
   * la lista dei codici di assenza con relative date e descrizioni a sinistra della pagina
   * un consuntivo raggruppato per tipologia di assenza (ferie, missione, malattia ecc...) sulla destra della pagina con totale dei giorni per quella tipologia
   
 

